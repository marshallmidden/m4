title: Uitleg
level: 3
---
Let op! In Level 3 gelden er nieuwe regels. Als je iets letterlijk wilt printen, dan moet je aanhalingstekens gebruiken.

# Los het naamprobleem op
In Level 2 konden we het woord naam niet printen, omdat dat al in gebruik was.
Deze code:

* `naam is Hedy`
* `print dus jouw naam is naam`

Print in Level 2 "Dus jouw Hedy is Hedy"
Nu kan dat wel! Je moet nu aanhalingstekens om de tekst zetten die je letterlijk uit wilt voeren. Probeer het maar eens!

# Steen, schaar, papier
In Level 3 kunnen we ook weer steen schaar papier programmeren. Maar als je er tekst bij wilt, moet je ook hier nu aanhalingstekens gebruiken.

* `keuzes is steen, schaar, papier`
* `print 'de winnaar is ' keuzes at random`

Herinnering: random (je zegt ren-dom) is het Engelse woord voor willekeurig.

# Maak dobbelsteen na
Je kunt ook in Level 3 weer een dobbelsteen maken. Je kunt nu ook zinnen maken met de dobbelwaarde in de zin.
Die van Regenwormen maak je zo, in een mooie zin (met aanhalingstekens natuurlijk).

* `keuzes is 1, 2, 3, 4, 5, regenworm`
* `print 'je hebt ' keuzes at random ' gegooid'`

Maak jij nu een dobbelsteen na?

# Wie doet de afwas?
Ook je afwasprogramma kun je nu mooier maken met aanhalingstekens.

Dat doe je zo:

* `mensen is mama, papa, Emma, Sophie`
* `print 'de afwas wordt gedaan door ' mensen at random`

# Een beter verhaal
Wat je ook kunt doen is je verhaal weer een stukje beter maken, want nu mag je ook gewoon het woord `naam` gebruiken in de tekst.

##Voorbeeld
Dit is mijn verhaal, nu komt de hoofdpersoon die jij kiest steeds op de plek van naam te staan. Let goed op dat je alle zinnen tussen aanhalingstekens zet, behalve naam!

* De naam van mijn hoofdpersoon is naam
* naam gaat nu in het bos lopen
* naam is wel een beetje bang
* Overal hoort hij gekke geluiden
* naam is bang dat dit een spookbos is

## Opdracht

Nu jij!

1. Schrijf een verhaal van een paar zinnen over jouw hoofdpersoon.
2. Waar de naam van je hoofdpersoon komt, zet je steeds `naam` (zie voorbeeld)
3. Er mogen ook zinnen in het verhaal staan waar geen `naam` in staat
4. Vertaal je verhaal nu naar Hedy code, dat doe je zo:

Regel 1: typ: `naam is` en daarachter de naam van jouw hoofdpersoon
Voor alle volgende regels:
Type `print` en dan de regel die je verzonnen hebt, maar let op! naam doe je niet tussen aanhalingstekens, de rest van de zinnen wel.

## Voorbeeld Hedy code
* `naam is Bert`
* `print 'De naam van mijn hoofdpersoon' is naam`
* `print naam ' gaat nu in het bos lopen'`
* `print naam ' is wel een beetje bang'`
* `print 'Overal hoort ' naam ' gekke geluiden'`
* `print naam ' is bang dat dit een spookbos is'`

## Een interactief verhaal
Je kunt ook zorgen dat er weer een naam ingevoerd kan worden. Verander daarvoor de eerste regel van je programma `naam is Henk` in `naam is ask Wat is de naam van je hoofdrolspeler?`
Als je het programma nu uitvoert kun je steeds een andere naam kiezen zonder de code te veranderen.

## Keuzes in je verhaal of spel
Het zou nog leuker zijn als het verhaal echt inter-actief was. Dat je bijvoorbeeld kon kiezen of er wel of geen monster in het verhaal komt.
Of dat je kan kijken wie de winnaar is van steen, schaar, papier. Dat kun je maken in Level 4.
